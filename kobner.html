<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:tei="http://www.tei-c.org/ns/1.0"><head><meta http-equiv="Content-Type" content="text/html; charset=UTF-8" /><title>אבא,קובנר — לקסיקון הקשרים לסופרים ישראלים</title></head><body dir="rtl"><h2>אבא,קובנר — לקסיקון הקשרים לסופרים ישראלים</h2><hr /><h1><span class="person" style="background-color:grey"> ,אבא קובנר (<span class="date">1987</span>-<span class="date"></span>1918) <span class="roleName">משורר, סופר ואיש ציבור</span></span></h1><div class="main" id="index.xml-body.1_div.1"><h2><span class="headingNumber">1. </span></h2><div class="bio" id="index.xml-body.1_div.1_div.1"><h3><span class="headingNumber">1.1. </span></h3><p>נולד ב<span class="place" style="background-color: offwhite">סבסטופול</span> שב<span class="geogName">חצי האי קרים</span> לאמו <span class="person" style="background-color:grey">רוזה רחל</span> לבית טאובמן ולאביו <span class="person" style="background-color:grey">ישראל קובנר</span>. עבר עם משפחתו ל<span class="place" style="background-color: offwhite">ווילנה</span>, שם השלים את לימודיו התיכוניים ב<span class="orgName">גימנסיה "תרבות"</span>. בנערותו הצטרף לתנועת "<span class="orgName">השומר הצעיר</span>" והתעתד לעלות לארץ <span class="place" style="background-color: offwhite">ישראל</span>. ב-<span class="date">1938</span> החל ללמוד בפקולטה לאמנות ב<span class="orgName">אוניברסיטה שבווילנה</span>, ובשל כך דחה את עלייתו ארצה. עם כיבוש <span class="place" style="background-color: offwhite">פולין</span> בידי <span class="place" style="background-color: offwhite">גרמניה</span> הנאצית התייצב בין ראשי "<span class="orgName">השומר הצעיר</span>" ב"<span class="orgName">ריכוז השומרי</span>" ב<span class="place" style="background-color: offwhite">ווילנה</span>, שהנהיגו את המוני הפליטים מ<span class="place" style="background-color: offwhite">פולין</span>, וב-<span class="date">1941</span>, כש<span class="place" style="background-color: offwhite">ווילנה</span> נפלה בידי הנאצים, הצטרף להנהגת המחתרת היהודית בגטו.</p><p>היה מהראשונים שהבינו את תוכנית ההשמדה הכוללת של יהודי <span class="geogName">אירופה</span> שהגו הגרמנים, ופירסם עם חבריו, בראשית <span class="date">1942</span>, את הכרוז הידוע: "&gt;<span class="person" style="background-color:grey">היטלר</span> זומם להשמיד את כל יהודי <span class="geogName">אירופה</span>. על יהודי <span class="place" style="background-color: offwhite">ליטא</span> הוטל להיות הראשונים בתור. אל נלך כצאן לטבח! נכון, חלשים אנו וחסרי מגן, ואולם התשובה היחידה לאויב היא התנגדות". משאפסו הסיכויים למרד בגטו <span class="place" style="background-color: offwhite">וילנה</span> בסוף 1943, יצא אל היערות והצטרף ליחידת פרטיזנים יהודית, שלחמה תחת פיקוד סובייטי. עם חיסול הגטו בסוף <span class="date">ספטמבר 1943</span> נרצחה אמו בבורות ההריגה של <span class="place" style="background-color: offwhite">פונאר</span>, ובזרועותיה נרצחה הילדה <span class="person" style="background-color:grey">שלומית</span>, בתו של אחיו <span class="person" style="background-color:grey">גדליה</span>. אחיו <span class="person" style="background-color:grey">מיכאל</span> נהרג כפרטיזן ביערות <span class="place" style="background-color: offwhite">נארוץ'</span> ב<span class="date">אוקטובר 1943</span>. משנולדו ילדיו קרא להם על שם הנרצחים.</p><p>קובנר וחבורתו היו בין ראשוני השבים לחורבות <span class="place" style="background-color: offwhite">וילנה</span> עם <span class="orgName">הצבא האדום</span> ב-<span class="date">1944</span>, והם סייעו בהצלת שרידי אוצרות התרבות היהודית בעיר. מיד עם השחרור החל לארגן את <span class="orgName">תנועת "הבריחה"</span>, יציאה חפוזה של שרידי היהודים מ<span class="place" style="background-color: offwhite">ברית המועצות</span> ומ<span class="place" style="background-color: offwhite">פולין</span> לנמלי <span class="place" style="background-color: offwhite">רומניה</span>, בדרך לעלייתם ארצה. הוא התייצב בראש חבורת הנקם, די"ן – דם ישראל נוטר – חבורה קטנה אך נבחרת של יוצאי הפרטיזנקה בעיקר, ששמה לה למטרה לנקום ולהשמיד נאצים. קובנר נשלח במסווה של חייל הבריגדה לארץ <span class="place" style="background-color: offwhite">ישראל</span>, כדי להשיג אמצעי לחימה. ב<span class="date">דצמבר 1945</span> נתפש על ידי הבריטים על האונייה בדרכו חזרה ל<span class="geogName">אירופה</span>, נעצר, נחקר ונכלא. הוא נשלח לבית הסוהר ב<span class="place" style="background-color: offwhite">קהיר</span> וישב שם כחודשיים. אחר כך הועבר לבית הסוהר ב<span class="place" style="background-color: offwhite">ירושלים</span>, שבו היה כלוא עד <span class="date">מרס 1946</span>. בתום מאסרו הצטרף עם חלק מחברי <span class="orgName">"הנקם"</span> ל<span class="place" style="background-color: offwhite">קיבוץ עין החורש</span>, שבו חי עם משפחתו כל שנותיו.</p><p>בסוף <span class="date">1947</span> קרא לו <span class="person" style="background-color:grey">שמעון אבידן</span>, מפקד <span class="orgName">חטיבת גבעתי</span>, לשרת כקצין התרבות וההסברה של החטיבה. בעת המלחמה כתב <span class="person" style="background-color:grey">קובנר</span> את "<span class="name">הדפים הקרביים</span>" שהתפרסמו מאוד, ובהם נתן ביטוי חריף ביותר לשנאה אל הפולש המצרי ולהכרח לעצור את התקדמותו. "<span class="name">הדף הקרבי</span>" שעסק בנפילת <span class="place" style="background-color: offwhite">קיבוץ ניצנים</span> נכתב בחריפות מיוחדת, ושימש סלע מחלוקת בינו לבין מתנגדיו עד מותו. באחד מ"<span class="name">דפי הקרב</span>" כתב: "מוות לפולשים!!! להרבות בשבויים... אויב שבוי חשוב מפגר מת. לא לפגוע בנכנעים. לאסוף שוחרי שלום. מוות לפולש!!!"</p><p>קובנר התגלה לציבור בארץ ובעולם בעת משפט אייכמן (<span class="date">1961</span>). עדותו המרשימה עוררה עניין מחודש באיש וביצירתו. דמותו המיוחדת, דבריו הנוקבים והביוגרפיה המרתקת שלו משכו אליו עיתונאים וצלמים בעת המשפט. חלקים מעדותו כינס לימים בקובץ מסותיו <span class="name">על הגשר הצר</span>, והם משמשים גם היום חומר חינוכי והיסטורי חשוב.</p></div><div class="publications" id="index.xml-body.1_div.1_div.2"><h3><span class="headingNumber">1.2. </span></h3><p>ב-<span class="date">1961</span> היה בין יוזמי ומקימי "<span class="name">מורשת</span>", בית העדות ע"ש <span class="person" style="background-color:grey">מרדכי אנילביץ</span>, שהפך למוסד הנצחת השואה והגבורה של הקיבוץ הארצי <span class="orgName">השומר הצעיר</span> ב<span class="place" style="background-color: offwhite">גבעת חביבה</span>. אף כי לא נטה לתפקידים ציבוריים בתחום הספרות, נענה לקריאתם של סופרים ומשוררים וקיבל על עצמו להיות יו"ר אגודת הסופרים העבריים (<span class="date">1972</span>). הוא נתקל בקשיים ובהתנגדות למהלכיו, ואחרי כשנתיים הפסיק את פעילותו והתפטר. ב-<span class="date">1971</span> גויס על ידי ד"ר <span class="person" style="background-color:grey">נחום גולדמן</span> ו<span class="person" style="background-color:grey">מאיר וייסגל</span> לפרויקט "<span class="name">בית התפוצות</span>" ב<span class="place" style="background-color: offwhite">תל אביב</span>. במשך כחמש-עשרה שנים היה בין מעצבי הבית, והשפעתו על תוכנו של המוזיאון היתה גדולה. הוא מצא בפעילות זו כעין נחמה פורתא על שלא עלה בידו להקים מוסד זיכרון משותף של התנועות הקיבוציות, וגם לא מוסד זיכרון ראוי של "<span class="orgName">השומר הצעיר</span>". התמסרותו לבניינו של <span class="name">בית התפוצות</span> היתה חשובה מאוד בעיניו, גולת הכותרת של מחצית חייו השנייה, שאותה הקדיש לשימור הזיכרון.</p><p>ראשית כתיבתו הספרותית היתה ב<span class="place" style="background-color: offwhite">ווילנה</span>, שם כתב שירים קצרים ביידיש ובעברית, ששניים מהם פורסמו בעיתוני "<span class="orgName">השומר הצעיר</span>" בזמן השלטון הסובייטי, אך רובם אבדו בעת היציאה מהגטו ליער. שיר נוסף שכתב ב<span class="place" style="background-color: offwhite">יער רודניקי</span>, בשם "<span class="name">והיה לבבכם לכינור</span>", הגיע לידיו של המשורר <span class="person" style="background-color:grey">אברהם סוצקבר</span> ב<span class="place" style="background-color: offwhite">מוסקבה</span>, הועבר לארץ <span class="place" style="background-color: offwhite">ישראל</span> ופורסם ב<span class="name">עיתון הארץ</span> (<span class="date">ספטמבר 1944</span>) בחתימת שמו המחתרתי "<span class="person" style="background-color:grey">אורי</span>". זה היה פרסומו הספרותי הראשון בעברית בארץ. בעת מאסרו בכלא ב<span class="place" style="background-color: offwhite">קהיר</span> החל בכתיבת הפואמה הראשונה שלו, "<span class="name">עד לא אור</span>" (<span class="name">ספרית פועלים</span>, <span class="date">1947</span>). נושאי הפואמה הם הגטו ולחימת הפרטיזנים, וכבר בה ניכרים קווי המתאר של יצירתו: יחיד נבחר הנושא משימה של גאולה וניצב מול ציבור שאינו מבין את בשורתו; סיפור חייו שלו כדגם מוביל ברצף השירי של הפואמה; מבנה קולאז'יסטי, דלגני, בעל רצף שבור של הפרקים והתמונות; מוטיבים חוזרים בצורות חדשות ובהקשרים חדשים; ולשון הרמטית, אניגמטית לפעמים, שאינה מתחנפת לקורא.</p><p>ב<span class="date">שנות החמישים</span> הראשונות התמסר לכתיבת פרוזה ופירסם את הרומן <span class="name">פנים אל פנים בעל שני החלקים, הצומת ושעת האפס</span> (<span class="name">ספרית פועלים</span>, <span class="date">1955</span>-<span class="date">1953</span>). הוא התכוון לכתוב טרילוגיה שתכלול את האפוס של שואה ותקומה, מרד הגטאות, ההשמדה, הבריחה ומלחמת העצמאות, דרך גלריית דמויות מ<span class="orgName">חטיבת גבעתי</span>. הוא לא השלים את הטרילוגיה, והחלק השלישי, שקובנר עצמו העיד (בריאיון עם <span class="person" style="background-color:grey">עמי שמיר</span>, <span class="date">1970</span>) ששרף אותו במו ידיו, לא פורסם מעולם. הספרים זכו להצלחה ניכרת ונדפסו במהדורות רבות.</p><p>עיקר כתיבתו של קובנר הוא שירה, ותרומתו העיקרית לשירת דורו ולפואמה העברית בדורות האחרונים היא הפואמות שלו, ובהן: "<span class="name">פרידה מהדרום</span>" (<span class="date">1949</span>), סיפור לחימתה של <span class="orgName">חטיבת גבעתי</span> במלחמת העצמאות; "<span class="name">המפתח צלל</span>" (<span class="date">1965</span>-<span class="date">1950</span>), על תקופת הגטו והיערות; "<span class="name">אדמת החול</span>" (<span class="date">1961</span>), חוויית שירה פגאנית ואקסטטית מביקורו בצפון-מזרח ברזיל; "<span class="name">אחותי קטנה</span>" (<span class="date">1967</span>), חשבונו המר והנוקב עם <span class="geogName">אירופה</span> ועם עולם הנצרות; "<span class="name">חופה במדבר</span>" (<span class="date">1970</span>), רשמי טיול ב<span class="geogName">סיני</span> ומסע אל שורשי האומה; "<span class="name">להקת הקצב מנגנת על הר גריזים</span>" (<span class="date">1972</span>), ארץ <span class="place" style="background-color: offwhite">ישראל</span> מול <span class="geogName">אירופה</span>, <span class="place" style="background-color: offwhite">ירושלים</span> מול <span class="place" style="background-color: offwhite">ירושלים דליטא</span>; "<span class="name">שירת הקקדו</span>" (<span class="date">1972</span>), פואמה סאטירית על מצב היהודי בעולם שלאחר השואה והמלחמה; "<span class="name">אל</span>" (<span class="date">1980</span>), פואמה שליחותית, שהמשורר מדבר בה אל נמעניו כשליח נוצרי ב<span class="place" style="background-color: offwhite">ירושלים</span>; ושתי הפואמות שיצאו לאור בשנת מותו: "<span class="name">שירת רוזה</span>" (<span class="date">1987</span>), ובה חשבון אישי נוקב ויחסו אל אמו; ו"<span class="name">סלון קטרינג</span>" (<span class="date">1987</span>), שירת הסיום של חייו כשהוא חולה במחלת הסרטן ומאושפז בבית החולים ב<span class="place" style="background-color: offwhite">ארצות הברית</span>. פואמה ישירה, גלויה, ללא מסכות.</p><p>החידושים שלו במבנה הפואמות הם שמייחדים את כתיבתו השירית: הרב-קוליות שלהן, המבנה הקולאז'יסטי שלהן, המצטרף לבסוף, חרף דילוגים במקום ובזמן ובקול השר, לתמונה שלמה; החזרה וההשלמה תוך פיתוח הנושאים העיקריים, אם במהלך הפואמה עצמה ואם בין פואמה לפואמה. בכך המשיך, תוך חידוש ושינוי, את מסורת הפואמות העבריות שכתבו משוררים עבריים לפניו (<span class="person" style="background-color:grey">יל"ג</span>, ומאוחר יותר ביאליק, <span class="person" style="background-color:grey">דוד שמעוני</span>, <span class="person" style="background-color:grey">שמשון מלצר</span>, <span class="person" style="background-color:grey">ש' שלום</span> ואחרים). בעוד שרוב בני דורו כתבו שירה אישית, לירית, נצמד קובנר למבנה הפואמטי ההדוק שיצר.</p><p>כתב גם שירים ליריים ומחזורים קצרים, שכונסו בספריו <span class="name">מכל האהבות</span> (<span class="date">1965</span>) ו<span class="name">תצפיות</span> (<span class="date">1977</span>), ובהם התייחס אל פרשיות מחייו, כמו ישיבתו בקיבוץ, גידול ילדיו, הקיבוץ כגן מטופח מבטיח מצד אחד וכמקום פרטי מלא צער מצד אחר, וכלל בהם גם שירי התרשמות ושירי הגות. בשירים אלה הוא מדגיש את כפל המולדות שלו: ארץ <span class="place" style="background-color: offwhite">ישראל</span> מול <span class="place" style="background-color: offwhite">ליטא</span>, <span class="place" style="background-color: offwhite">עין החורש</span> מול <span class="place" style="background-color: offwhite">וילנה</span>, <span class="place" style="background-color: offwhite">נחל אלכסנדר</span> מול <span class="place" style="background-color: offwhite">נחל הוויליה</span>. השירים הליריים הם גם כעין פואמות קצרות ויש בהם מחזורים קטנים בעלי מבנה של קולאז'.</p><p>קובנר כתב ופירסם גם מסות, שחלקן נישאו לראשונה כנאומים בטקסים שונים: <span class="name">על הגשר הצר</span>, אסופה בעריכת שלום לוריא (<span class="date">1981</span>), ו<span class="name">לעכב את הקריעה</span> בעריכת <span class="person" style="background-color:grey">מוקי צור</span> (<span class="date">1998</span>). שני ספרי עדות גדולים שכתב, ובהם נתן ביטוי לרעיון שימור הזיכרון שפיתח, הם <span class="name">מגילות האש</span> (<span class="date">1981</span>) ו<span class="name">מגילות העדות</span> (בעריכת <span class="person" style="background-color:grey">שלום לוריא</span>, <span class="date">1993</span>). לקורפוס הפרוזה שלו אפשר לצרף גם את שלושת ספרי הילדים <span class="name">מסע אל ארץ המלים</span> (<span class="date">1981</span>), <span class="name">משהו על לוויתנים</span> (<span class="date">1989</span>) ו<span class="name">המלאך הקטן מיכאל</span> (<span class="date">1989</span>). זכה ב<span class="name">פרס שלונסקי</span> (<span class="date">1961</span>) על שני החלקים של <span class="name">פנים אל פנים</span>, ב<span class="name">פרס ברנר</span> (<span class="date">1968</span>) וב<span class="name">פרס ישראל</span> (<span class="date">1970</span>).</p></div><div class="bibliogrphy" id="index.xml-body.1_div.1_div.3"><h3><span class="headingNumber">1.3. </span></h3><ol class="listBibl"><li id="index.xml-bibl-d30e613"><div class="biblfree"><span class="author">בן-יוסף גינור, צביה</span>.<span class="titlem">עד קץ הבדיה, עיון בשירת אבא קובנר</span> <span class="publisher">תל אביב: הקיבוץ המאוחד</span>.<span class="date">1995</span>;</div></li><li id="index.xml-bibl-d30e627"><div class="biblfree">לוריא, שלום (עורך). <span class="author">אבא קובנר</span>: <span class="titlem">מבחר מאמרי ביקורת על יצירתו</span>.<span class="publisher">תל אביב: הקיבוץ המאוחד</span>. <span class="date">1988</span>;</div></li><li id="index.xml-bibl-d30e644"><div class="biblfree"><span class="author">פורת, דינה</span>. <span class="titlem">מעבר לגשמי, פרשת חייו של אבא קובנר</span>. <span class="publisher">תל אביב: עם עובד</span>. <span class="date">2000</span>;</div></li><li id="index.xml-bibl-d30e658"><div class="biblfree"><span class="author">רוגני, חגי</span>. <span class="titlem">מול הכפר שחרב, עמדות פוליטיות כלפי הסכסוך היהודי-ערבי בשירה העברית, 1949 - 1929</span>. <span class="publisher">חיפה: פרדס</span>. <span class="date">2006</span>;</div></li><li id="index.xml-bibl-d30e672"><div class="biblfree"><span class="author">שהם, ראובן</span>. <span class="titlem">המראה והקולות, קריאה קשובה ב'פרידה מהדרום' לאבא קובנר</span>. <span class="publisher">תל אביב ספרית פועלים</span>. <span class="date">1994</span>;</div></li><li id="index.xml-bibl-d30e686"><div class="biblfree"><span class="author">שמיר, עמי</span>. <span class="titlem">"כל דור צריך להישרף בשריפתו, ראיון עם אבא קובנר". למרחב</span>.<span class="date">10.5.1970</span>.</div></li></ol></div></div><hr /><h2>אישים מוזכרים</h2><ul><li> ,אבא קובנר (<span class="date">1987</span>-<span class="date"></span>1918) <span class="roleName">משורר, סופר ואיש ציבור</span></li><li>אברהם סוצקבר</li><li>אורי</li><li>גדליה</li><li>דוד שמעוני</li><li>היטלר</li><li>יל"ג</li><li>ישראל קובנר</li><li>מאיר וייסגל</li><li>מוקי צור</li><li>מיכאל</li><li>מרדכי אנילביץ</li><li>נחום גולדמן</li><li>עמי שמיר</li><li>קובנר</li><li>רוזה רחל</li><li>ש' שלום</li><li>שלום לוריא</li><li>שלומית</li><li>שמעון אבידן</li><li>שמשון מלצר</li></ul></body></html>