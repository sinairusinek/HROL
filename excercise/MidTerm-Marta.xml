<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<teiCorpus xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>מכתבי חיים ארלוזורוב</title>
            </titleStmt>
            <publicationStmt>
                <p>מהדורת XML תוייגה על ידי תלמידת הקורס "טקסט בעידן הדיגיטלי" מרתא ורור, אוניברסיטאת חיפה 2019</p>
            </publicationStmt>
            <sourceDesc> 
                <bibl> ארלוזורוב, חיים. "מכתבים חיים ארלוזורוב". פרויקט בן-יהודה. אין תאריך. 2019-04-23. https://benyehuda.org/arlosoroff/047.html</bibl>
               </sourceDesc>
        </fileDesc>
    </teiHeader>
    <TEI xml:id="Arlozorov1">
        <teiHeader>
            <fileDesc>
                <titleStmt>
                    <title><!-- ... --></title>
                    <author><!-- ... --></author>
                </titleStmt>
                <publicationStmt>
                    <p><!-- ... --></p>
                </publicationStmt>
                <sourceDesc>
                    <p><!-- ... --></p>
                </sourceDesc>
            </fileDesc>
            <profileDesc>
                <correspDesc xml:id="message1">
                    <correspAction type="sent">
                        <persName>חיים ארלוזורוב</persName>
                        <placeName>ברלין</placeName>
                        <date when="1915-12-01">01.12.1915</date>
                    </correspAction>
                    <correspAction type="received">
                        <persName>[כלב דוגילאצקי]</persName>
                        <placeName>[לא ידוע]</placeName>
                    </correspAction>
                </correspDesc>
            </profileDesc>
        </teiHeader>
        <text>
            <body>
                <div>
                    <opener>
                        <dateline><date> 1 בדצמבר, 1915</date></dateline>                      
                    </opener>
                    <p>
                        ....  רואה אני בך כי הלך-מחשבתי היהודי אינו נאמן עליך כל צרכו – זה נתברר לי מתוך מימרות שונות שנפלטו מפיך.  בנדון זה רשאי אני להרגיע את רוחך בלי שיהא לבי נוקפני על כך.  "אף-על-פי שנכנסתי לפרדס.." – אף-על-פי שטרחתי וביקשתי לחדור לתוך הפילוסופיה של אומות-העולם, לא אבדה לי מעולם הויתי הלאומית.  לא, "עם ישראל חי!" – גם בלי שמץ פאתטיות.  רק דבר אחד נוסף עוד מאז נפרדנו לפני כמה שנים: במידה שחדרתי לתוך חיי הרוח והתרבות היהודיים, לתוך השקפות היהדות ולתוך האופי העממי של ישראל – בה במידה גדלה בי האהבה אל הדבר.  אינני רוצה כי יהיו דברי פאתטיים, משום הרושם של בלתי-אמיתי הכרוך בזה, אבל אנוכי אוהב אותם כולם, את היהודים השחוחים והצמאים של המזרח, ואת היהודים הזקופים והתועים של המערב, אוהב אני את רוחם, אוהב אני כל דבר שבהם, גם את חסרונותיהם, וסובל אני יחד עמם. 
                        
                        מה שהעליתי כאן היום על הנייר – לקוי בחוסר-בהירות ומעורפל.  אני יודע זאת.  אבל אולי תוכל בכל-זאת להכיר אותי גם מתוך השורות הללו – והרי זאת בלבד היא המטרה. 
                        
                        יכול אתה לשער בעצמך, כי דעותי אלה לא נשארו בלי השפעה על עבודתי הספרותית (עד כמה שאפר כבר לדבר על כגון זו).  ואמנם בכל שירי וסיפורי הולכים יד ביד החומר היהודי עם התפיסה וההרגשה היהודית (אולי שלא מדעת).  מה כתבתי בזמן האחרון? מעט ליריקה, סונטים אחדים (על הרצל), אפיגראמות על נושאים יהודיים, תרגומים (למשל, "המשיח" של <persName>דויד פרישמן</persName>), ואפילו קצת דברים אפיים ("יהודה השבויה", "בירניקי", ועוד); בפרוזה: "פוגרום", "האגדה", ועוד ועוד.  עתה עומד אני בכתיבת מאמר: "הקיימת אומה יהודית במציאות?" הנושא נראה קל מאוד, לכאורה.  אבל קשה למדי הוא לבטא את מציאותה של האומה היהודית, את חייה האורגניים מתוך אובייקטיביות טהורה, בלי ויתורים לצד הרגשי.  שמא תכתוב לי אתה משהו על נושא זה?
                        
                        כמעט אותו גוון תכלת-לבן עצמו, כמו לכתיבתי, יש גם לקריאתי (כלומר, לחומר הקריאה שלי).  כמובן מאליו – תולדות-ישראל, פילוסופיה של הדתות, ספרות.  בעברית קורא אני עכשיו את "הצופה לבית<placeName> ישראל</placeName>" מאת <persName>ארטר</persName> ואת "המתמיד" <persName>לביאליק</persName>.  בגרמנית קורא אני מעט בשפינוזה (אבל במידה של זהירות!), מעט בהקל, מעט במתתיהו אחר, מעט באחד-העם...
                    </p>
                </div>
            </body>
        </text>
    </TEI>   
    <TEI xml:id="Arlozorov2">
        <teiHeader>
            <fileDesc>
                <titleStmt>
                    <title><!-- ... --></title>
                    <author><!-- ... --></author>
                </titleStmt>
                <publicationStmt>
                    <p><!-- ... --></p>
                </publicationStmt>
                <sourceDesc>
                    <p><!-- ... --></p>
                </sourceDesc>
            </fileDesc>
            <profileDesc>
                <correspDesc xml:id="message2">
                    <correspAction type="sent">
                        <persName>חיים ארלוזורוב</persName>
                        <placeName>ברלין</placeName>
                        <date when="1916-01-03">03.01.1916</date>
                    </correspAction>
                    <correspAction type="received">
                        <persName>[כלב דוגילאצקי]</persName>
                        <placeName>[לא ידוע]</placeName>
                    </correspAction>
                </correspDesc>
            </profileDesc>
        </teiHeader>
        <text>
            <body>
                <div>
                    <opener>
                        <dateline><date> 3 ביאנואר, 1916</date></dateline>                      
                    </opener>
                    <p>
                        ...  אשר לי – חיי כאן שקטים, כמעט ללא חליפות.  פעמים אחדות הייתי<placeName> בתיאטרון</placeName>ן.  לעתים קרובות בהרצאות, כוונתי – על נושאים יהודיים.  כל השאר – למשל, כל המרקחת הפוליטית – אינו מעניין אותי.  בכלל למדתי ברך השם לראות את כל הדברים מנקודת-ראות יהודית תחילה, ונעשיתי מין שוביניסט יהודי.  וגם סבור אני כי השוביניזם, מנקודת-ההשקפה הלאומית, אינו כלל שיקוץ משומם.  חוץ מאלה, עובד אני עכשיו לא-מעט.  בשביל<placeName> בית-הספר</placeName>ר – לא כלום, רק בשביל עצמי.  בפסח 1917 אעמוד לבחינות-הבגרות – אינשאללה! ורק אז תתחיל העבודה האמיתית, – במטרה-שבהכרה לעבוד לטובת היהדות.  זהו האידיאל אשר לי וראש שמחותי.  מה אומר אתה, בעצם, לעשות אחרי שתשלים את חוק-לימודיך? אנוכי חושב להתחיל ללמוד רפואה, למען יהיה לי קרדום לחפור בו, ואחר – ללכת ל<placeName>ארץ-ישראל</placeName>.  רוב מכרי הגדולים בשנם, האבהיים חושבים אותי למשוגע, אבל – שמע-נא, נחמה אחת: הנוער, אפילו כאן <placeName>בברלין</placeName>, לנו הוא.  שמחה אמיתית היא לראות מה גדולה התקדמותה של התנועה.  אבל הרי הכרח היה שיבוא הדבר.  היהודים רוצים לחיות! וגם חיה יחיו! אכן צדקת: "אנכי רוצה, ובכן – אנכי קיים".
                        
                        ברם, לא צדקת בסברתך, כי "אוהב-הכל" אני וכי מהותי כבר "נצטללה".  לא ירדת לסוף דעתי.  בשם "התועים אשר במערב" לא התכוונתי לאלה המקריבים עצמם מהכרה על מזבחות נכרים.  אך לאמיתו של דבר, גם את אלה איני שונא, אלא בז אני להם.  ולפי דעתי, זה יותר משנאה.  שאין אדם בז אלא למי שנראה לו בלתי-ראוי לשנאה.  ועוד דבר: אומרים תמיד, ביחוד בתקופת "שטורם אונד דראנג", כי המתבוללים, כיון שהם "עלים רקובים" או "ענפים יבשים" וכן הלאה, אין ביציאתם מקרבנו משום סכנה ליהדות.  גם דעתך היתה כי זהו תהליך בריא (ולכן גם מועיל).  ואולם לפי דעתי צריך שלא לתת גם למתבולל הקיצוני ביותר להינתק מעל גוף היהדות, אלא להחזיק בו, ולו אך מצד הצורה החיצונית בלבד, כי, ראשית-כל, המתבוללים הם לא תמיד הגרועים שבבני-עמנו, לדוגמה – <persName>ד.  וישטאטר</persName>, <persName>א.  ליסויאר</persName>, <persName>י.  לאוונברג</persName>, – והשנית – בהינתקם הולכים לאיבוד כל אותם הערכים שצאצאיהם יכלו אולי להביא ליהדות.
                        
                        שואל אתה לנושאי מחשבותי ולמהותן.  אלי שבשמים! מובן מאליו כי בלעתי אל קרבי, כדת וכדין, את הכמות הדרושה של הפלילוסופיה המבלבלת את המוחין והיוצרת, ביחוד בפרק-חיים זה שאנו עומדים בו, את השקפת-העולם באופן סינתטי.  את <persName>אפלטון</persName>, <persName>אריסטו</persName>, <persName>יום</persName>, <persName>לוק</persName>, <persName>קאנט</persName>, <persName>הקל</persName>, <persName>אוסטואלד</persName>, <persName>מילר-ליהר</persName>, <persName>פצולד</persName> ואחרים "חרשתי" בחלקם, דליתי פנינים מתוך ים-הפילוסופיה, ואת השאר שבתי והקאתי מקרבי כחזיר כפוי-טובה זה.  וטוב כך.  עכשיו עובד אנוכי, כאמור, רק על ענינים יהודיים.  אם מיטיב אני לעשות – אין אני יודע.  בפעם ה"איקסי"ת" קורא אני ב<persName>גרץ הגדול</persName>,[3] וכבר הגעתי שנית ל<persName>מנדלסון</persName>; כהשלמה לזאת אני קורא בספר "יצחק בר לוינזון ותקופתו".  חוץ מזה עובר אני על ספרו של <persName>פיליפסון</persName> "נויסטע געשיכטע דעס יודישען פאלקעס".  בלבד זאת – את כתבי <persName>דויד פרישמן</persName> (כמובן, בעברית), ולבסוף – כל מה שנכתב בשעה זו על היהודים, שאלת היהודים, הפרובלימה היהודית בפולין, וכן הלאה.  מן הסתם גם אתה עושה כיוצא בזה – – –
                    </p>
                </div>
            </body>
        </text>
    </TEI>
    <TEI xml:id="Arlozorov3">
        <teiHeader>
            <fileDesc>
                <titleStmt>
                    <title><!-- ... --></title>
                    <author><!-- ... --></author>
                </titleStmt>
                <publicationStmt>
                    <p><!-- ... --></p>
                </publicationStmt>
                <sourceDesc>
                    <p><!-- ... --></p>
                </sourceDesc>
            </fileDesc>
            <profileDesc>
                <correspDesc xml:id="message3">
                    <correspAction type="sent">
                        <persName>חיים ארלוזורוב</persName>
                        <placeName>ברלין</placeName>
                        <date when="1916-04-04">04.04.1916</date>
                    </correspAction>
                    <correspAction type="received">
                        <persName>[זאלו קניגסברגר]</persName>
                        <placeName>[לא ידוע]</placeName>
                    </correspAction>
                </correspDesc>
            </profileDesc>
        </teiHeader>
        <text>
            <body>
                <div>
                    <opener>
                        <dateline><date> 4.4.1916 </date></dateline> 
                        <salute> זאלו יקירי,</salute>
                    </opener>
                    <p>
                                               
                        בחרוזיו של <persName>ריקרט</persName> נמצא המכתב הבא:
                        
                        בבואה בראי תחלוף –
                        
                        תרווה רק לבב הקוף.
                        
                        פעל! כי רק בפעולה
                        
                        יראה אדם נפשו כולה.
                        
                        אם המכתם הזה הריני מביא כאן לשם סניגוריה עלי.  אמנם כתיבת מכתבים, וביחוד אם היא באה לשמש גשר בין שתי נשמות מפורדות בחלל, הריהי מלאכה נעימה וחביבה (הגוזלת אמנם זמן רב!); ולאלה הנוקטים נקודת-השקפה של תועלתיות יתירה אוכל גם להוסיף – מלאכה מועילה, שכן היא מפתחת את הסגנון ואת ההגיון ואת חוש הנוי; ואף-על-פי-כן – כתיבת המכתבים אינה בגדר יצירה, בגדר "בראשית", אינה חויה נובעת מתוכה, אינה עילה ראשונית – כי אם השפעה, השפעת הלך-הנפש על הרגש המקנן בקרבי ביחס לאיש שאליו אני עורך את המכתב.  – הכלל, המכתב אינו אלא ראי, ורק ראי שבו משתקף הלך-נפש, וכוונתי בזה לא למכתבים המסחריים, ולא למכתבי ברכה או תנחומים.  והרי אמר <persName>ריקרט</persName> בצדק במכתמו שהובא לעיל, כי רק הקוף מוצא את סיפוקו בהתקפו בלי-הרף בראי.  מכאן שרק קוף (מבחינה מוסרית) מסוגל לכתוב מכתבים בלי-הרף.  ואילו home sapiens חייב ליצור מתוך ה"אני" שלו, ממעמקי אישיותו, את היצירה שיש בה תועלת לכל – ורק מפקידה לפקידה, בשעת חג ומועד, רשאי הוא להציץ לראי נשמתו ולשתף בכך את חברו...
                        
                        הנה כי כן זוהי ההצדקה היחידה בשלמה לא כתבתי לך עד כה.  שירתי התפתחה יפה בינתים, ובזאת אקווה תיוכח בעצמך בקרוב.  לפי דעתי הייתי עד עתה בבחינת מלחך-פינכה, ופייטתי רק מתוך שתליתי עצמי באחרים, באילנות גדולים, ואילו ביצירותי האחרונות מתבלטת כבר אישיות, ודבר זה בלבד משמש קידמה רבה.  מלבד זאת כתבתי מחקר על המוניזם (ע"ה עמודים) ומאמר על "הריפורמה האבולוציונית של ההנהלה העצמית".  נוסף על כך התחלתי במסה "גרמניות ויהדות, מחקר בדברי-ימיה של פסיכוזה המלחמה", אלא שאין הוא משביעני נחת, כמו גם הדרמה שלי שאינה זזה ממקומה, וכנראה שאאסוף ידי ממנה עד אם ישקטו שמריה בקרבי.  ולפיכך אין אני כותב לך נוספות על התכנית וביצועה. 
                        
                        לשאלה הציונית נניח הפעם עד בואכה הנה (מתי יחול המאורע המופלא הזה, או שמא scire nefas? f כמו שאומר הוראץ).  רצוני רק לומר בקשר להערותיך האחרונות, כי<persName> שגית </persName>ת לגמרי בתפיסת התלהבותי בראשית המלחמה.  לא מתוך פטריוטיזם מופרז (ולדידי – פרדוכסלי מאוד) נכספתי לשגרה-הקרב, לא! רציתי לחזות במחזה גדול, לבוא לידי חויה אדירה, להיות עד-ראיה למלחמה שבין מיעוט נגד רוב מכריע פסבדו-תרבותי; רציתי לשתף עצמי במעשה אשר יעצב את דמות העתיד – ולכך הריני נכסף גם כיום, אף כי כל הרשע הזועק אל השמים נתקרב אלינו ביותר.  המלחמה היא משהו נעלה, ככל חוק מחוקי הטבע, נעלה בצורה מתימטית ודינמית כמפל השלג הגולש מפסגת-ההר האדירה, כסערה המשדדת מערכות תהום רבה – וביחס אליו האדם אינו אלא אפס = 0.  כלום אין את נפשך לחזות בסופה, כלום אין את נפשך לראות בגלוש מפל שלג, וכל זה מתוך תקוה כי בך לא תפגע השואה? כך נכספתי אני למלחמה.... – – –
                    </p>
                </div>
            </body>
        </text>
    </TEI>
    <TEI xml:id="Arlozorov4">
        <teiHeader>
            <fileDesc>
                <titleStmt>
                    <title><!-- ... --></title>
                    <author><!-- ... --></author>
                </titleStmt>
                <publicationStmt>
                    <p><!-- ... --></p>
                </publicationStmt>
                <sourceDesc>
                    <p><!-- ... --></p>
                </sourceDesc>
            </fileDesc>
            <profileDesc>
                <correspDesc xml:id="message4">
                    <correspAction type="sent">
                        <persName>חיים ארלוזורוב</persName>
                        <placeName>ברלין</placeName>
                        <date when="1917">1917</date>
                    </correspAction>
                    <correspAction type="received">
                        <persName>[גריקה]</persName>
                        <placeName>[לא ידוע]</placeName>
                    </correspAction>
                </correspDesc>
            </profileDesc>
        </teiHeader>
        <text>
            <body>
                <div>
                    <opener>
                        <dateline><date> 1917 </date></dateline>
                        <salute> אדוני, פרופסור מאוד נכבד, </salute>
                    </opener>
                    <p>
                        בכוונה שמתי רחוו כל כך גדול בין בחינת-הבגרות שלי ובין הדברים הראשונים שבהם אנוכי פונה אל כבודו.  היה עלי תחילה להגיע אל הריחוק הדרוש מכל עניני <placeName>בית-ספר</placeName>, צריך היה שכל הקשור בחיי <placeName>בית-הספר</placeName> יהיה לי תחילה לכעין מיתוס, למשהו שעל אודותיו אנו נזכרים לפעמים – כמעט שלא ברצוננו – מתוך געגועים, כדי להבין היטב את מה שקיבלתי במשך שנות-הילדות הארוכות.  מצד שני, צריך היה שכל החדש, המשתער על האדם היוצא לתוך החיים כמו לתוך האביב, יקבל תואר מסוים, שכל המעומעם יקבל צורה בהירה, כדי לעורר את התרכזות הנפש, את המנוחה הפנימית, שהיא בלבד נותנת לנו את האפשרות האמיתית להביט לאחורינו.  זוהי הסיבה, שמכתב זה, הנושא תודה – לא מכתב-תודה – לא נכתב בלתי אם היום, כאשר כלה כבר הסמסטר הראשון שלי באוניברסיטה והלך בדרך כל הארץ..
                        
                        בכל היותי תמיד נרתע מפני התודה המבוטאת בדבר-שפתים, רב היום בטחוני כי רשאי אני להביא את תודתי, ולא רק משום שסבור אני כי אין לו למורה תגמול יפה יותר מאשר הידיעה שתלמידו מבין אותו, ומכיר לו טובה על כל הזרע אשר זרע בלבבות, כי אם משום שנדמה לי ברגע זה, כי המלה היא האמצעי היחיד שביד התלמיד להראות בכלל, כי הבין את המורה וירד לסוף דעתו.  אמנם יש עוד מדרגה גבוהה מזו: המעשה ברוחו של המורה.  ואת זה אנוכי מבקש מאת כבודו לרשום בספר חשבון; אבל לפי שעה הואילה-נא, אדוני, והסתפק במלה המדוברת בלבד. 
                        
                        זכורני שעה אחת ב"פרימה הנמוכה", כשקראנו בגיתה (אלה היו שעות-הגרמניות הנהדרות ביותר של ימי-חיי), ובאנו לדבר, כמו שאירע לנו לאחר-מכן עוד כמה פעמים, על אודות מושג החובה.  כבודו שאל אותנו לפשרו של איזה פתגם – כמדומני:
                        
                        In necessaries unitas, in dublo Libertas in omni caritas”"
                        
                        אנוכי לא הצבעתי.  עשרה מחברי אמרו משהו, נתנו פירושים.  אנוכי הרגשתי כי דעתי בנדון זה כדעת כבודו.  ואז הסביר כבודו: בדברים שבחברה – אחדות, בדברים המסורים ללב – חופש, אבל על הכל – אהבה.  ואז נתגלה לי בפעם הראשונה הדבר שכיום הוא לי המטרה העיקרית: הכלל.  אז הבקעתי לי דרך בתוך הכרתי אל הבטחון, כי אך ורק בחיים מוקדשים לשירות הכלל, במילוי החובות שהוא מטיל עלינו, בהכרה שהנך חלק יוצר של עולם יוצר, אבן בין האבנים של היכל-האנושות – רק בזה יש שחר לחיינו.  כל מה שבא אחר-כך, כל חיבור שכתבנו ושהכניס לתוך מוחנו את הציווי המוחלט, תלמוד העיקרים של תורת <persName>קאנט</persName> ו<persName>שילר</persName>, "פרידריך פון הומבורג" של <persName>קלייסט</persName> – כל זה יכול אך לחזק בקרבי את אשר כבר היה בי.  כיום מוכן ומזומן אני להקריב את הויתי על מה שהכרתי כענין הכלל, אלא שייתכן כי הדבר הוא מחוץ לחוג הענינים של כבודו. 
                        
                        ואחר-הדבר הגדול השני שקיבלתי מכבודו: אהבתי אל הספרות הגרמנית.  כאן עלי להקדים הערה אחת.  יהודי אנוכי ומרגיש אני את עצמי חזק וגאה ביהדותי.  חש אני כי עצמותי שונה היא מן העצמות הגרמנית, ולעולם אין בדעתי להאפיל על הדבר.  מרגיש אני כמה מן המזרח יש בי וכמה מן הקרע הנפשי שבחוסר-שרשיות, כמה געגועים על השלם והמסוים, שאינם ידועים לגרמני הגזעי.  לעומת זאת מכיר איני בי הרבה דברים אחרים, שהגרמני חושבם לקנינו בלבד (הדברים הפוליטיים אין להם חשיבות לגבי זה).  נפשי יוצאת אל התרבות העצמית, הקדומה, העברית, אשר לי, אבל אוהב אני גם את התרבות הגרמנית – ואולי מתירא אני לעמוד על כל גודל אהבתי אליה.  ונדמה לי כי מתוך כך יש לי הזכות לאהוב אותה (אילולא מגוחך היה לרצות ללמד זכות על אהבה שבאדם).  מליו של המשורר<persName> ויל וספר</persName> על הליריקה הגרמנית אומרות, כמדומה לי, בנדון זה את העמוק ביותר:
                        
                        ,,Das sah ich heut auf abendlichen Hohn
                        
                        In meinem Herzen brannte alle Glut):)
                        
                        Es ist doch alles nur aus liebe schon,
                        
                        Es ist doch alles nur aus Liebe gut”[6]
                        
                        ולא זו אף זו: לעתים כבר נדמה לי אפילו, כי אנחנו, היהודים הצעירים המבינים מה זאת תרבות לאומית ומה זאת אומרת להיות נושאי תרבות זו, מיטיבים יותר מהרבה גרמנים להבין איזה אוצרות גנוזים בתוך הספרות הגרמנית.  לעתים מאוד רחוקות מצאתי עלם גרמני אשר תהיה לו חיבה, למשל, לליריקה גרמנית, לא כל שכן – התלהבות, את זו מצאתי רק אצל צעירים יהודים לאומיים.  לפעמים עלה על לבי זכר היפריון של<persName> הלדרלין</persName> ומרירותו, באמרו: "מעשים גדולים, אם אין עם אציל השומע אותם, אינם אלא כעין מכה עצומה על מצח אטום, ואמרות נעלות, אם אין להן הד בלבבות נעלים, אינך אלא כעלה נובל, הנושר ונופל לתוך טיט-היוון".  הגרמני, אמרתי אז אל לבי, אינו מבין את אשר יש לו בספרותו.  עומד הוא בלב גן נהדר ואינו נהנה מיופיו.  ולפעמים חשבתי: הסתיו קרוב,<placeName> הגן</placeName> כבר מתחיל לקמול.  כי "מעשה ידיו" של הדור הצעיר האחרון בספרות, הריהו – בלי שנעריך אותו מבחינה אמנותית – קר, חסר-חיים, חסר-לב.  
                        
                        אך אז חזרתי את הקודמים איני יודע למה: <persName>גיתה</persName> <persName>ושילר</persName> לא נגעו מעולם אל לבי, נגיעה קרובה ממש.  אני מתפלא עליהם, אני מתפעל מהם כממחזה-טבע עצום ונורא-הוד, המתגלה לפני בכל רוממותו.  אבל אין אני יכול לחיות אותם ואתם יחד.  ייתכן כי הם יותר מדי גדולים בשבילי.  להיינה אנוכי מרגיש עצמי לפעמים קרוב יותר; אבל לעתים עוד יותר קרובות – רחוק אני ממנו עד לאין-קצה, שהרי כבר מבדילים בינינו דורות של רוח יהודית אמיתית, רוח יהודית לאומית מתעוררת.  אבל החיבה הגדוה ביותר נודעת ממני – ראה זה פלא! הקיצוניות משתלבת זו בזו – דווקא לגרמנים הצפוניים.  <persName>שטרום</persName>, <persName>דיהמל</persName>, <persName>פאלקי</persName>.  הם נפלאים.  אולי גדוים הם מ<persName>ליליינקרון</persName>, אבל את <persName>ליליינקרון</persName> אנוכי אוהב באמת.  וכסבור אני כי לא הגדולה האובייקטיבית, כפי שנחתמה על-ידי הביקורת הפומבית, היא המכריעה בערכו של המשורר, כי אם הרגש.  <persName>ליליינקרון</persName> הוא "משורר אשר אהבתי ואשר אוהב עד קץ חיי".  הלשון, התמונות, ההרגשה – הכל כה קרוב לי ומודע, יותר משאני יכול לבטא.  ייתכן, שדווקא זה מוכיח על טעמי שאינו משובח.  אבל הרגש הוא עיור. 
                        
                        Satis superque! – ואם גם יכולתי לכתוב עוד כרכים שלמים בנדון זה.                        
                         
                    </p>
                    <closer>
                        <salute>
                            אל-נא תחשוב לי לעוון, מר פרופסור מאוד נכבד, לא את אריכות מכתבי זה ולא את אריכות שתיקתי, וקבל-נא ברצון את ברכותי.
                        </salute>                                              
                    </closer>
                </div>
            </body>
        </text>
    </TEI>
    <TEI xml:id="Arlozorov5">
        <teiHeader>
            <fileDesc>
                <titleStmt>
                    <title><!-- ... --></title>
                    <author><!-- ... --></author>
                </titleStmt>
                <publicationStmt>
                    <p><!-- ... --></p>
                </publicationStmt>
                <sourceDesc>
                    <p><!-- ... --></p>
                </sourceDesc>
            </fileDesc>
            <profileDesc>
                <correspDesc xml:id="message5">
                    <correspAction type="sent">
                        <persName>חיים ארלוזורוב</persName>
                        <placeName>ברלין</placeName>
                        <date when="1918-05-29">29.05.1918</date>
                    </correspAction>
                    <correspAction type="received">
                        <persName>[כלב דוגילאצקי]</persName>
                        <placeName>[לא ידוע]</placeName>
                    </correspAction>
                </correspDesc>
            </profileDesc>
        </teiHeader>
        <text>
            <body>
                <div>
                    <opener>
                        <dateline><date> 29.5.1918 </date></dateline>                      
                    </opener>
                    <p>
                        השעה שהקדשתי היום לכתוב לך, חביבי, אינה שעה מוצלחת.  עד היום העיקה עלי עבודה כל-כך גדושה, שלא מצאתי פנאי אפילו למלא אחרי בקשותיך הקטנות שהבעת במכתבך.  היום הוא הרגע הראשון של חופש ומרגוע.  וטעמו פשוט: לא הלכתי אל אולם הקריאה ובאופן כזה "חשבתי" חצי יום.  והנה – לא נתן לי הגורל אפילו ליהנות ממנו, כי דווקא כעת מצב-נפשי ומהלך-נפשי רע ומדוכא עד מאוד, אין ביאור ואין ברירה.  זה עתה קמתי מקריאת "עיר ההריגה" ל<persName>ביאליק</persName>, והרושם שהשפיע עלי השיר היום הוא נורא ומדכא כפליים. 
                        
                        "סלחו לי, וכו'..."
                        
                        ונוסף על כל זה הנך בא לצייר לי את חיי היהודים ב"יהופיץ" שחור על גבי שחור.  באמת, פיזור הכוחות נורא ומזיק.  עם מנוון ומדולדל כעמנו, עם שחייו תלויים תמיד מנגדו, העומד עכשיו לפני משבר מכריע.  עם שצריך לענות בעוד מעט רגעים על שאלת השאלות: להיות או לחדול! ועם כזה נחלק ונפרד ונבקע לכמה אלפי גזרים ובתרים וחלקים וחלקי חלקים.  אלוהים שבשמים! כמה מפלגות, כמה "קלייזלאך"?! וצרה גוררת צרה – כמה רבנים, כמה רעיונות, כמה "אידיאות" וכמה "אידיאלים" – ואין רצון מאחד, אין חפץ כביר המנצח של ריבוא רבבות המכשולים שעוד מונחים בדרכנו...
                        
                        ואם מצב תנועתנו הוא כך – ולפי ציורך זה ודאי – שם במדינות שאליהן היו נשואות עינינו, אצלכם בקיוב – מה אדבר על מצבנו כאן <placeName>בברלין</placeName>, מה תקוה לשמוע מפי? הלא פה הכל קטן וטראגיקומי על אחת כמה וכמה.  "הפועל הצעיר"[7] איננו מתקדם.  העבודה – ""חציר, יבש עד אין קץ", כידוע לך.  אף הועד איננו חי, איננו עובד.  הכל גוסס גסיסה קשה וארוכה...  פועלים – אין.  לעומת זה הנשים הולכות הלוך ורב.  רוח "הפועל הצעיר" – אין.  לעומת זה הטיולים וכיוצא בהם הולכים הלוך ורב.  ולית דין ולית דיין.  לפני שבועים הרציתי על הפרוגרמה התרבותית אשר אנחנו מוכרחים להציע לפני הקונגרס, כלומר על כל התיקונים שצריכים להוציא לפועל ב<placeName>ארץ-ישראל</placeName>.  אין פוצה ומצפצף, אין קול ואין קשב.  כלומר: בני-אדם פוצי פה ומצפצפים יש בכל מקום ומקום.  אבל אין זה, אלא, דיבור פה, אין לבם שומע את מוצא שפתיהם. 
                        
                        בשבת שעברה דיבר אצלנו <persName>רוזנברג</persName> על <persName>מארכס</persName>.  באו איזה אנשים, מ"פועלי-ציון" ו"שאר ירקות".  הוא דיבר בשם "הפועל הצעיר", כמובן, וגמר את ההלל עליו.  ואין בו אדם שירגיש את חילול-השם, שלבו יכאב למראה עיניו ולמשמע אזניו. 
                        
                        גם בין הצעירים היהודים-הגרמנים התרגשה איזו תנועה.  חפצו להתאחד, להתרכז, להקים תנועה גדולה מאוחדת, זרם אדיר נובע ממעיין אחד.  התאספו כמנהג ישראל במאה אסיפות.  דיברו, נאמו, וחוזר חלילה.  ויכוחים.  נאומים, פולמוסים, מלחמות, בלי קץ ובלי תכלית.  סוף כל סוף נתברר המצב: אלה תולדות תנועת הצעירים היהודים <placeName>בגרמניה</placeName> – קצתם אינם ציונים כלל אלא בני סיעה משונה אחרת, קצתם אינם חפצים להתאחד אלא לשבת ב"קלייזל" שלהם ולהסתכל בעולם עד יום ביאת המשיח, קצתם אינם יודעים כלל במה הכתוב מדבר, וקצתם – החלק קטן ביותר – יושבים ומביטים, העינים כבושות בקרקע, אל תוך ערבוביה זו, אל תוך בלבול המושגים והרגשות – והלב שותת דם, שותת...  מה יהא בסופנו? אולי פסה תקוה <placeName>מישראל</placeName>...
                        
                        בכל העולם הולכות הצרות והתלאות הלוך והתרגש.  ובני ישראל מרכינים את ראשם ומוסיפים לחיות, תלויים בכל מיני נסים, והסתדרויות, ואוטונומיות, ומועצות[8].
                        
                        תוכל לצייר לך שבמצב כזה אין כוח יצירה כלשהו יכול להתקיים.  ככבים מציצים וכבים, ואנשים בחשכה נמקים, הביטה בכל ובלבבי מחשכים, ידידי, מחשכים. 
                        
                        הימים עוברים על באיזו עסקנות חפזנות, פזיזה, אשר אין טעם לה.  מן הבוקר ועד הערב ארוץ, אעבוד, אהרהר.  אינני יודע מה ולשם מה.  כי אנסה לעבוד, אלף שטנים קמים בי להפריע.  אין מרגוע, אין מנוחה.  שעות תמימות אשכב ביער או על שפת היאור, אקשיב אל רעש הגלים ואל שאון ים העלים המתלחשים.  הם חדלו מספר לי סודות, מגלות לי את רזיהם..  השמים טהורים וכחולים.  הם שמחתי ונחלתי. 
                        
                        עיקר ששכחתי: לפני איזה ימים בא הנה <persName>א.  מ.  ליפשיץ</persName>.  ודאי אתה מכירו.  הלא הוא המנהל של הסמינריון <placeName>בירושלים</placeName>.  הוא הוגלה עכשיו על-ידי התורכים וסר ל<placeName>ברלין</placeName>.  הוא איש חביב מאד, מלומד עד אין חקר, צנא מלא ספרא במובן הטוב.  אולי יזקוף הוא אותי, הכפוף...
                        
                        ועוד אחד: בינתים המוח פולע, המוח מתרגז.  הלב נכסף לידיעות מחיי העם.  ובכן שלח לי כל מה שתשיג ידך.  ספרים (למשל: כנסת – המאסף של <persName>ביאליק</persName>,[9] התקופה, [10] הדור[11] וכו'), כתבי-עת ("המשמרת החדשה", ערך און ארבייט, [12] וכו') כל מה שתשיג תשלח.                         
                    </p>
                </div>
            </body>
        </text>
    </TEI>
   </teiCorpus>
    
